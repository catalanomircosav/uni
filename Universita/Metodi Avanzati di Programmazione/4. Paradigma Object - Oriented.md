---
tags:
  - map
---
___
Il paradigma della <u>programmazione orientata agli oggetti</u> eleva gli oggetti a un ruolo fondamentale nella progettazione e programmazione, consentendo loro di essere _cittadini di prima classe_. Principi come l'[[a. Tecniche di progettazione#Information Hiding|information hiding]] e l'[[a. Tecniche di progettazione#Encapsulation|incapsulamento]] sono **cardini**di questo paradigma.

### <u>gli oggetti</u>
Gli oggetti incapsulano uno <u>stato</u> e un <u>comportamento</u>.
 - Lo **stato** e' determinato dal contenuto di un'area di memoria specifica.
 - Il **comportamento** e' determinato da un insieme di procedure e `metodi` che possono operare sull'area di memoria associata all'oggetto.
> Da un punto di vista prettamente progettuale, gli oggetti **modellano** le entita' presenti nel dominio dell'applicazione.

Ogni oggetto ha un *Object Identifier* (**OID**) immutabile, che lo identifica univocamente e che viene assegnato in automatico. Cambiare l'OID equivale a cancellare l'oggetto e crearne uno nuovo con lo stesso stato. Generalmente l'OID corrisponde all'indirizzo dell'area di memoria che conserva lo stato dell'oggetto.

### <u>le classi</u>
Una **classe** e' la descrizione di una famiglia di oggetti che condividono la stessa struttura e il medesimo comportamento. <u>Ogni oggetto e' un'istanza di una classe: un oggetto non puo esistere senza la sua classe di appartenenza</u>.
**Idealmente una classe è una realizzazione di un dato astratto**

Ogni classe contiene:
1. Una <u>componente statica</u>, i dati, costituita da *campi* o *attributi* dotati di nome e che contengono un valore. Questi *campi* caratterizzano lo stato dell'oggetto.

Gli attributi si distinguono in base al loro `scope`:
- <u>attributi d'istanza</u>: associati all'istanza della classe, con vita pari a quella  dell'istanza alla quale sono associati. Contribuiscono a **caratterizzare lo stato di ogni oggetto.**
- <u>attributi di classe</u>: associati alle classi e condivise da tutte le istanze della classe.

2. Una <u>componente dinamica</u>, i metodi, che rappresentano il comportamento comune degli oggetti appartenenti alla classe, cioè i servizi che possono essere richiesti a un oggetto di una classe. Manipolano gli **attributi**.

I metodi possono essere classificati in:
- <u>metodi costruttori</u>: sono invocati per creare oggetti e inizializzarli;
- <u>metodi d'accesso</u>: restituiscono astrazioni significative dello stato di un oggetto;
- <u>metodi di trasformazione</u>: modificano lo stato di un oggetto;
- <u>metodi distruttori</u>: sono invocati quando si rimuovono gli oggetti dalla memoria.

A sua volta, i **metodi d'accesso** e **metodi di trasformazione** si possono distinguere in:
1. <u>metodi di istanza</u>: operano su almeno un attributo di una singola istanza, pertanto devono essere invocati solo specificando quest'ultima. <u>Non è possibile invocare un metodo di istanza sulla classe</u>.
2. <u>metodi di classe</u>: operano esclusivamente su attributi di classe, pertanto possono essere invocati specificando la classe. <u>In linea di principio, l’invocazione di un metodo di classe può avvenire anche specificando un oggetto, ma e' sconsigliato perché non evidenzia il fatto che si manipolano solo attributi di classe.</u>
___

### <u>visibilita' di attributi e metodi</u>
Tutti gli attributi e i metodi di una classe possono avere diversi livelli di **visibilità'**. Un elemento della classe può avere:
1. Visibilità **pubblica** quando puo essere visto da altre classi.
2. Visibilità **privata** quando puo essere visto solo dalla classe di appartenenza.
#### <u>ESEMPIO</u>:
Un metodo pubblico può essere invocato da qualunque punto del codice, purche' la classe di appartenenza sia **importata**, mentre un metodo privato puo essere invocato solo da altri metodi della stessa classe.

Altri livelli di visibilità sono:
3.  Visibilità **protetta** quando l'elemento puo essere visto solo dalle classi all'interno dello stesso package e all'esterno solo ai discendenti della stessa classe di appartenenza.
4. Visibilità **package** quando l'elemento e' visibile solo agli altri elementi del package che contiene la classe in cui l'elemento e' definito.
___

### <u>classi attive</u>
Le <u>classi attive</u> sono classi i cui oggetti sono **attivi**. Un oggetto e' attivo se esso ha un `thread` e puo far partire un `thread` *concorrente*. Una classe attiva e' simile ad una classe con l'eccezione che le sue istanze rappresentano elementi il cui comportamento e' concorrente con gli altri.

### <u>classi template</u>
Una <u>classe template</u> definisce una famiglia di classi parametrizzate. Non e' possibile usare direttamente una classe **template**. E' necessario prima specificare il tipo.
L'istanziazione di una classe template puo essere effettuata in due modi:
1. <u>Implicitamente</u>, dichiarando una classe il cui nome esplicita i parametri,
2. <u>Esplicitamente</u>, mediante una dipendenza **stereotipata** `<<bind>>`

### <u>classi astratte</u>
Una <u>classe astratta</u> è una classe che non può essere direttamente istanziata, ovvero non è possibile creare oggetti a partire da essa. La ragione di questa limitazione è che una classe astratta può non essere completamente specificata; in particolare, un metodo potrebbe non essere definito al suo interno (*metodo astratto*). Il comportamento degli oggetti di una classe del genere potrebbe non essere definito completamente quindi una classe **astratta** non può essere istanziata. 

### <u>classi finali</u>
Una <u>classe finale</u> è una classe che non può essere ulteriormente specializzata, e quindi non può essere modificata.
Si definisce una <u>classe foglia</u> quando il comportamento della classe deve essere ben stabilito per ragioni di **affidabilità**. La definizione di una classe foglia permette la generazione di codice ottimizzato in quanto facilita l'espansione in linea del codice.

### <u>classi interne</u>
Una <u>classe interna</u> (*inner class*) è una classe la cui dichiarazione si trova all'interno di un'altra classe ospite (*top level class*).

___
### <u>ereditarietà</u>
Nella progettazione e programmazione OO una relazione fondamentale è quella esistente fra le classi: la <u>relazione di ereditarietà</u>.

L'ereditarietà permette di definire classi più specifiche, chiamate **sottoclassi**, che completano le conoscenze di una classe più generale, detta **superclasse**. Concettualmente, le informazioni della **superclasse** vengono mutuate nella sottoclasse, sebbene a livello fisico la duplicazione del codice sia evitata.

Esistono diverse forme di ereditarietà:
1. <u>Ereditarietà per estensione (Extension Inheritance)</u>: La sottoclasse introduce nuove caratteristiche (attributi o metodi) che non sono presenti nella superclasse e non sono applicabili alle istanze di quest'ultima. In questo caso, <u>la visibilita' rimane invariata</u>.

   Questo tipo di ereditarietà permette lo sviluppo di codice estendibile: per aggiungere nuove funzioni, si possono derivare nuove classi e aggiungere ad esse gli attributi e metodi necessari. **È compatibile con il [[d. Tecniche di programmazione#polimorfismo per inclusione|polimorfismo per inclusione]]**,  secondo cui un'istanza di una sottoclasse può essere usata ovunque sia attesa un'istanza della sua superclasse senza violare la semantica.

2. <u>Ereditarietà per Variazione Funzionale (Functional Variation Inheritance)</u>: Si ridefiniscono i metodi della superclasse nelle sottoclassi quando le implementazioni ereditate sono inadeguate per la sottoclasse ([[d. Tecniche di programmazione#overriding|overriding]]). I cambiamenti nel metodo originale non vengono riportati automaticamente nei metodi ridefiniti. Anche in questo caso, la visibilità degli attributi e delle operazioni ereditate non viene modificata.

3. <u>Ereditarietà di Implementazione (Implementation Inheritance)</u>: La sottoclasse riutilizza il codice della superclasse per implementare la propria astrazione. Questa forma di ereditarietà comporta una modifica alla visibilità delle  caratteristiche ereditate. Non è compatibile con il [[d. Tecniche di programmazione#polimorfismo per inclusione|polimorfismo per inclusione]].
___

### <u>aggregazione</u>
L'<u>aggregazione di oggetti</u> è una relazione tra classi in cui alcune istanze di una classe contribuiscono a formare una parte delle istanze di un'altra classe.
Questo meccanismo perette di ottenere un oggetto aggregando altri oggetti, anziché derivandoli tramite **ereditarietà**.

Esistono due tipi di **aggregazione**:
1. <u>aggregazione debole</u>: in questo tipo di aggregazione le parti possono esistere indipendentemente dall'intero.
2. <u>composizione (aggregazione forte)</u>: in questo tipo le parti non possono esistere senza il contenitore, implicando una **dipendenza** esistenziale, e di conseguenza:
	- La creazione e la distruzione delle parti avvengono all'interno del contenitore.
	- I componenti non possono essere parti di altri oggetti.

### <u>interfacce</u>
Una <u>interfaccia</u> è una descrizione del comportamento degli oggetti senza specificarne l'implementazione. Si tratta essenzialmente di una collezione di operazioni che possono essere richieste, ma priva di informazioni sui metodi che le implementano. A differenza di una classe, un'interfaccia non specifica una struttura, il che significa che **non include attributi se non statici**. Non fornisce nemmeno un'implementazione per i suoi servizi.

Un'interfaccia è simile a una classe astratta i cui metodi sono tutti astratti. Una differenza chiave però è che una classe astratta può contenere attributi e metodi già implementati, mentre un'interfaccia si limita a descrivere il comportamento.
- Le interfacce possono ereditare da altre interfacce.
- Poiché non si considerano le implementazioni delle operazioni, l'ereditarietà multipla su interfacce non pone problemi di conflitto di realizzazione.
- Più classi possono implementare la stessa interfaccia. *Questo è particolarmente utile per dati astratti comuni che possono avere molteplici realizzazioni con efficienze diverse.*
___

### <u>package</u>
Un <u>package</u> definisce un `namespace` per i suoi elementi. Ciò significa che ogni classe all'interno di un package deve avere un nome distinto. Il nome completo di una classe si ottiene indicando prima il nome del `package`, separato da una doppia coppia di due punti (`::`). 
### <u>Importazione di package</u>
Per evitare l'uso di nomi completi (*qualificati*), un `package` può importare gli elementi o il contenuto di un altro `package` nel proprio `namespace`. In questo modo un elemento nel package che importa può fare riferimento a un elemento importato come se fosse definito localmente.

### <u>Nested packages</u>
I package possono essere annidati senza limiti di profondità, anche se l'uso di questa funzionalità comprometterebbe la leggibilità del modello. Un package annidato ha accesso a tutti gli elementi contenuti nei package esterni, senza bisogno di importazione esplicita.

### <u>Visibilità dei package</u>
E' possibile specificare la visibilità degli elementi all'interno di un package:
- `public (+)`: gli elementi pubblici sono visibili ad altri elementi dello stesso package, a uno dei package annidati o a package che li importano.
- `private (-)`: gli elementi privati non sono visibili all'esterno del package.
___
### <u>polimorfismo</u>
Con <u>polimorfismo</u> ci si riferisce alla capacità di associare diverse realizzazioni a una stessa operazione. Questo permette a funzioni o operatori di lavorare con tipi diversi in modi specifici, ma con un nome comune.
Esistono due tipi principali di polimorfismo:
- <u>polimorfismo parametrico</u>: ottenuto quando una funziona lavora uniformemente su una gamma di tipi. Questi tipi normalmente esibiscono una qualche struttura comune.
- <u>polimorfismo ad hoc</u>: ottenuto quando una funzione lavora su tipi differenti e potrebbe comportarsi in modo scorrelato per ciascuno di essi.

Altra classificazione:
1. <u>polimorfismo universale</u>, che opera su un numero potenzialmente infinito di tipi e include:
	- <u>parametrico</u>, si ha quando si usano funzione **generiche**, che operano su argomenti di molti tipi , esibendo lo stesso comportamento indipendentemente dal tipo dell'argomento.
	- <u>inclusione</u>: si ha quando un oggetto appartiene a una classe e a **tutte** le sue sottoclassi.
2. <u>polimorfismo ad hoc</u>, che opera su un numero molto limitato di tipi e include:
	- <u>overloading</u>: si ha quando si usa lo stesso nome per metodi differenti e si ricorre a informazioni di contesto (come il tipo degli argomenti) per decidere quale metodo è denotato.
	- <u>coercizione</u>: meccanismo di conversione implicita operata dal compilatore per applicare un **operatore** definito per oggetti di tipo `T1` a oggetti di tipo `T2`.