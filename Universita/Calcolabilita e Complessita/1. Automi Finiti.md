---
tags:
  - calcolabilita
---
___
## <u>automa deterministico</u>
Un **automa finito deterministico** e' una quintupla $(Q, \Sigma, \delta, q_0, F)$, dove:
1. $Q$ e' un insieme finito chiamato **insieme degli stati**,
2. $\Sigma$ e' un insieme finito chiamato **alfabeto di simboli**,
3. $\delta : Q\times\Sigma\to Q$ e' la **funzione di transizione**,
4. $q_0 \in Q$ e' lo **stato iniziale**,
5. $F \subseteq Q$ e' l'**insieme degli stati finali** o **accettanti**.
___
## <u>automa non deterministico</u>
Un **automa finito non deterministico** e' una quintupla $(Q, \Sigma, \delta, q_0, F)$, dove:
1. $Q$ e' un insieme finito chiamato **insieme degli stati**,
2. $\Sigma$ e' un insieme finito chiamato **alfabeto di simboli**,
3. $\delta : Q\times(\Sigma\cup\{\lambda\})\to Q$ e' la **funzione di transizione**,
4. $q_0 \in Q$ e' lo **stato iniziale**,
5. $F \subseteq Q$ e' l'**insieme degli stati finali** o **accettanti**.
#### <u>cause di non determinismo</u>
In un **NFA** ci sono due cause di non determinismo:
- piu' transizioni partono da uno stato con la stessa etichetta
- transizioni vuote
___
## <u>differenze tra DFA e NFA</u>
La differenza tra un **DFA** e un **NFA** e' che, dato un simbolo dell'alfabeto in input:

- In un **DFA**, **esiste al massimo una transizione** per ogni coppia $(q,a)$, dove $q\in Q$ e $a \in \Sigma$. Cioè, **la funzione di transizione è deterministica**: ogni stato ha **una sola uscita** per ogni simbolo dell'alfabeto. In altre parole, per ogni stato e simbolo, il prossimo stato è **unico e ben definito**.

- In un **NFA**, invece, la funzione di transizione può associare **più di uno stato** (o **nessuno**) a una coppia $(q,a)$, e può anche prevedere **transizioni vuote** (chiamate **transizioni lambda** o **$\lambda$-transizioni**), che permettono all'automa di passare da uno stato all'altro **senza leggere alcun simbolo di input**. Quindi, **da uno stato possono partire più transizioni per lo stesso simbolo**, e anche per $\lambda$.

> NOTA BENE:
> nonostante le differenze nel funzionamento, **DFA e NFA riconoscono esattamente la stessa classe di linguaggi**, ovvero i **linguaggi regolari**.
#### <u>teorema: equivalenza della classe di linguaggi DFA e NFA</u>
**ipotesi**: Per ogni NFA esiste sempre un DFA equivalente che riconosce lo stesso linguaggio.
**dimostrazione**:
Sia $N = (Q, \Sigma, \delta, q_0, F$) un **NFA** che riconosce un qualsiasi linguaggio **A**; Bisogna costruire un **DFA** $M = (Q', \Sigma, \delta', q_0', F')$ che riconosca il linguaggio **A**.
Considerando prima il caso in cui $N$ non abbia $\lambda$-archi.

1. $Q' = P(Q)$
   Ogni stato di $M$ e' un insieme di stati di $N$.

2. Per $R \in Q'$ e $a \in \Sigma$, sia $\delta'(R, a) = \{\space q \in Q | q\in \delta(r, a)$ per qualche $r\in R\space\}$
   Se $R$ e' uno stato di $M$, esso e' anche un insieme di stati di $N$.  Quando $M$ legge un simbolo $a$ nello stato $R$, mostra dove $a$ porta ogni stato in $R$. Poiché da ogni stato si puo andare in un insieme di stati, prendiamo l'unione di tutti questi insiemi. Risulta che:
   $$\delta'(R, a) = \bigcup_{r\in R}\delta(r,a)$$
3. $q_0' = \{q_0\}$
   $M$ inizia nello stato corrispondente alla collezione che contiene solo lo stato iniziale di $N$.

4. $F' = \{R\in Q'|R$ contiene uno stato finale di $N\space\}$
   La macchine $M$ accetta se uno dei possibili stati in cui $N$ potrebbe essere a quel punto e' uno stato accettante.

Bisogna pero considerare anche i $\lambda$-archi: per farlo, si introduce $E(R)$, ovvero la collezione di stati che possono essere raggiunti dagli elementi di $R$ proseguendo solo con i $\lambda$-archi, includendo gli stessi elementi di $R$, ovvero:
$$E(R) = \{\space q\space|\space q \text{ può essere raggiunto da } R \text{ attraverso 0 o piu' } \lambda\text{-archi }\}$$
Inoltre, bisogna modificare lo stato iniziale di $M$ per muovere inizialmente su tutti i possibili stati che possono essere raggiunto dallo stato iniziale di $N$ attraverso gli $\lambda$-archi. Cambiare $q_0'$ in $E(\{q_0\})$realizza questo.
La funzione di transizione sarà quindi: $$\delta'(R, a) = E\left( \bigcup_{r\in R}\delta(r,a) \right)$$