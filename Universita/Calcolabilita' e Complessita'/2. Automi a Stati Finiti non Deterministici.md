---
tags:
  - calcolabilità
---
___
### <u>definizione</u>
> Un Automa a Stati Finiti Non-Deterministico (NFA) è definito come una quintupla $M=(Q, \Sigma, \delta, q_0, F)$. Le sue componenti sono:
> - $Q$: l'insieme degli stati,
> - $\Sigma$: l'alfabeto di input,
> - $\delta$: funzione di transizione, che mappa una coppia (stato, simbolo) a un insieme di stati $(Q \times (\Sigma \cup {\lambda}) \to P(Q))$. La funzione di transizione $\lambda$ rappresenta un movimento tra stati senza consumare alcun simbolo di input.
> - $q_0$: lo stato iniziale,
> - $F$: l'insieme degli stati finali o di accettazione.

Un **NFA** accetta una stringa se esiste *almeno* una computazione che soddisfa due condizioni:
1. La stringa di input e' stata letta completamente,
2. L'automa si trova in uno stato **finale**. Se $A$ è l'insieme di tutte le stringhe accettate da un automa $M$, si dice che $M$ accetta $A$, e si scrive $L(M)=A$.

Un NFA **rifiuta** una stringa se non esiste nessuna computazione accettante. Questo significa che per ogni possibile computazione, si verifica una delle seguenti condizioni:
1. La stringa di input è stata letta completamente, ma l'automa non si trova in uno stato finale
2. La stringa di input non è stata letta completamente (ovvero, l'automa non può procedere o non termina la lettura)

### <u>Cause di non determinismo</u>
In un NFA, ci sono due cause principali di non determinismo:
1. Più transizioni possono partire da uno stesso stato con la stessa etichetta di input.
2. Presenza di transizioni vuote ($\lambda$-transizioni)

### <u>Concetti chiave per la conversione</u> $\text{NFA}$ - $\text{DFA}$
- $ɛ-chiusura$ ($ɛ-clos$): Per uno stato q, $ɛ-clos(q)$ è il più piccolo insieme di stati che include $q$ e tutti gli stati raggiungibili da q tramite una sequenza di zero o più transizioni vuote ($\lambda$-transizioni). Per un insieme di stati P, ɛ-clos(P) è l'unione delle ɛ-chiusure di tutti gli stati in $P$,

- Funzione mossa: Definisce l'insieme di stati raggiungibili da un insieme di stati P consumando un simbolo di input a. mossa(P,a) è l'unione delle transizioni δ(p,a) per tutti gli p in P,

- La transizione effettiva in un NFA per uno stato q e un simbolo a è data da ɛ-clos(mossa(ɛ-clos({q}), a)).

