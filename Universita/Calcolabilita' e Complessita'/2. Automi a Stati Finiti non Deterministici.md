---
tags:
  - calcolabilità
---
___
### <u>definizione</u>
> Un Automa a Stati Finiti Non-Deterministico (NFA) è definito come una quintupla $M=(Q, \Sigma, \delta, q_0, F)$. Le sue componenti sono:
> - $Q$: l'insieme degli stati,
> - $\Sigma$: l'alfabeto di input,
> - $\delta$: funzione di transizione, che mappa una coppia (stato, simbolo) a un insieme di stati $(Q \times (\Sigma \cup {\lambda}) \to P(Q))$. La funzione di transizione $\lambda$ rappresenta un movimento tra stati senza consumare alcun simbolo di input.
> - $q_0$: lo stato iniziale,
> - $F$: l'insieme degli stati finali o di accettazione.

Un **NFA** accetta una stringa se esiste *almeno* una computazione che soddisfa due condizioni:
1. La stringa di input e' stata letta completamente,
2. L'automa si trova in uno stato **finale**. Se $A$ è l'insieme di tutte le stringhe accettate da un automa $M$, si dice che $M$ accetta $A$, e si scrive $L(M)=A$.

Un NFA **rifiuta** una stringa se non esiste nessuna computazione accettante. Questo significa che per ogni possibile computazione, si verifica una delle seguenti condizioni:
1. La stringa di input è stata letta completamente, ma l'automa non si trova in uno stato finale
2. La stringa di input non è stata letta completamente (ovvero, l'automa non può procedere o non termina la lettura)

### <u>Cause di non determinismo</u>
In un NFA, ci sono due cause principali di non determinismo:
1. Più transizioni possono partire da uno stesso stato con la stessa etichetta di input.
2. Presenza di transizioni vuote ($\lambda$-transizioni)

### <u>Concetti chiave per la conversione</u> $\text{NFA}$ - $\text{DFA}$
- <u>ɛ-chiusura:</u>
	Per uno stato $q$, $\epsilon\text{-clos}(q)$ è il più piccolo insieme di stati che include $q$ e tutti gli stati raggiungibili da $q$ tramite una sequenza di zero o più transizioni vuote ($\lambda\text{-transizioni}$). Per un insieme di stati P, $\epsilon\text{-clos}(P)$ è l'unione delle $\epsilon\text{-chiusure}$ di tutti gli stati in $P$,

- <u>funzione mossa</u>:
	Definisce l'insieme di stati raggiungibili da un insieme di stati $P$ consumando un simbolo di input a. $\text{mossa}(P,a)$ è l'unione delle transizioni $\delta(p,a)$ per tutti gli $p$ in $P$,

- La transizione effettiva in un NFA per uno stato $q$ e un simbolo $a$ è data da $\epsilon\text{-clos}(\text{mossa}(\epsilon\text{-clos}({q}), a))$.


### <u>equivalenza tra DFA e NFA</u> 
Gli $NFA$ e i $DFA$ **accettano la stessa classe di linguaggi**. Questo significa che ogni linguaggio accettato da un $DFA$ può essere accettato da un $NFA$ ($DFA \subseteq NFA$), e viceversa, ogni linguaggio accettato da un $NFA$ può essere accettato da un $DFA$ ($NFA \subseteq DFA$).